---
name: Stampa 3D / Taglio Laser
thumbnail: expo/04-stampa.jpg
---

Officine Baco è un’associazione culturale che si occupa di formazione sulle tecnologie tipiche della digital fabrication come stampa 3D, elettronica open source e taglio laser. In particolare in occasione del Festival Tendenze 3.0 presenteremo il nostro ultimo progetto: il primo prototipo di un body per chitarra elettrica stampato in 3D utilizzando un biopolimero chiamato PLA, ecologico e derivato dall’amido di mais. Utilizzando questa particolare tecnica produttiva si ottiene un prodotto estremamente sostenibile sia dal punto di vista ambientale che del costo, infatti oltre al body completamente riciclabile e low cost, abbiamo cercato di recuperare manico, meccaniche ed elettronica da chitarre non più utilizzabili.

